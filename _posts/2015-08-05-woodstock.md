---
layout: post
title:  "Woodstock - co zabrać?"
date:   2015-08-05 21:04:12
categories: woodstock lifestyle polish po_polsku tips
image: woodstock.jpg
---
Dziś wróciłam z Przystanku Woodstock 2015 :) Jeszcze pełna wrażeń, rozpakowując torbę moją uwagę przykuło ile niepotrzebnych rzeczy tak naprawdę ze sobą wzięłam! Około ⅓ rzeczy w mojej torbie okazała się zupełnie nieprzydatna i nawet na chwilę jej nie opuściła. Smutne. I nie chciałabym, żeby spotkało to także Was ;) Zrobiłam zestawienie moich faworytów, które na pewno pomoże mi w wyjazdach na kolejne festiwale i biwaki. 


Nie umieszczałam tam takich oczywistych elementów jak ubrania na zmianę czy mydło i szczotka do zębów.



Rzeczy podzieliłam na trzy grupy:

 * Elementy __must have__- bez tego ani rusz. Jeśli tego nie weźmiecie, podczas biwakowania mogą was denerwować te braki.

 * Elementy __nice to have__- naprawdę umilają pobyt pod namiotem, z ograniczonym dostępem do prądu, wody i jedzenia :)

 * __mity__- rzeczy, których posiadanie jest według mnie przereklamowane. Mogą umilić pobyt, ale zajmują więcej miejsca w torbie niż to warte. Oczywiście wszystko zależy od osoby, ale przedstawiam tu moją opinię ;)


##Must have##

1. pilnik do paznokci- naprawdę potrafi uratować dzień, jeśli zahaczycie o coś paznokciem...
1. chusteczki nawilżone- przydają się w dosłownie KAŻDYCH okolicznościach.
1. papier toaletowy
1. latarka - jedynie scena i obiekty organizatorów są oświetlone. We wszystkich innych rejonach po zachodzie słońca zapada głęboka ciemność. 
1. power bank- skarb, kiedy telefon umrze a do punktu ładowania kolejka jak… yyy.. do wszystkiego w sumie.
1. nóż lub scyzoryk - do posmarowania chleba pasztetem, ale też przecięcia gałęzi
1. zatyczki do uszu - używam ich nie tylko do spania, ale też na koncertach żeby dbać o słuch :)
1. nerka (ew. mała torebka przez ramię) - coś, w czym będziesz nosił swoje najważniejsze rzeczy ( dokumenty, pieniądze, telefon ) rzez cały festiwal. Nie polecam plecaka, bo nie masz go w zasięgu wzroku.
1. wydrukowany line-up - w tym roku wyjmowałam go chyba z 50x. Czasami warto wiedzieć kto dziś gra.
1. gotówka & karta - kolejki do bankomatów ogromne, a z drugiej jednak strony nie polecam nosić kilkuset złotych przy sobie. Kartą można płacić we większości punktów na festiwalu, czasami jednak czekając w dłuższej kolejce.
1. wódka - wysokoprocentowa prohibicja obowiązuje w całym Kostrzynie podczas trwania festiwalu. Warto się więc przygotować.
1. owoce i warzywa na drogę - o ile o niezdrowe jedzenie nietrudno, z witaminami już gorzej. Polecam przygotować sobie np. marchewki na drogę do chrupania i zaopatrzyć się w zapas owoców, żeby nie kusiły chipsy i batony.
1. chusta - lekki element garderoby, który ma milion zastosowań:
  * szalik gdy zimno
  * na głowę w upał
  * na ramiona w upał
  * na nos i usta jako ochrona od pyłu
  * poduszka w pociągu i namiocie
  * opaska uciskowa (oby nie)


##Nice to have##
1. latarka czołówka - latarka tylko że lepsza :)) Niezastąpiona np. przy rozkładaniu namiotu lub wizycie w toi toiu ;)
1. koc termiczny - żadna noc w namiocie lub imprezowanie do nocy nie było mi straszne.
1. plastry & środek odkażający. Co do tego drugiego to wódka może załatwić sprawę. Plastry jednak ratują życie, zwłaszcza że rany nie za bardzo lubią jeśli przez 3 dni dostaje się do nich wszechobecny kurz i bród.
1. glany - must-have jeśli chodzisz w pogo :)
1. lekkie buty na podroż i nie-pogo - popełniłam ten błąd, że wzięłam ze sobą tylko glany i japonki. Pierwszej nocy glany obtarły i musiałam chodzić w japonkach przez pozostałe dni. 4km spacer do Kostrzyna na pociąg w glanach też nie był najmilszy.
1. długopis/ marker - zawsze warto mieć coś do bazgrania po flagach, ubraniach, sobie i innych :P
1. dziwne rzeczy. Najlepiej świecące. Masz w swojej szafie kapelusz czarownicy, strój supermana lub miecz jedi? A może mrugające okulary w kształcie gwiazdek lub głowę konia? Bierz wszystko. Przyda się.



##Mity##
1. stary telefon - jeśli masz małą torebkę lub kieszeń w której i tak trzymasz dokumenty nie widzę problemu żeby włożyć do niej też telefon. Telefon z Internetem przydaje się chociażby do kupna biletów PKP na powrót lub instalacji aplikacji woodstockowej. Ponadto, dla wszystkich posiadaczy telefonów w sieci Play, internet był darmowy na cały czas trwania festiwalu.
1. walizka na kółkach - fajna jeśli chodzi o podróż w cywilizowanym terenie. Na Woodstocku jednak przeważa piasek, więc plecak w tym wypadku sprawdza się idealnie.
1. suche zupki chińskie - wzięłam ze sobą 2 i tyle samo przywiozłam spowrotem. W przypadku zupki chińskiej musisz mieć wrzątek, po który trzeba zwykle wybrać się w to samo miejsce co po jedzenie. Jeśli już tam jesteś, to polecam zjeść coś normalnego, a nie zupkę chińską.
1. palnik - Palniki i przenośne kuchenki są niezastąpione podczas długich wypraw bezdrożami i po górach. Jeśli jednak 300m dalej są normalne punkty z ciepłym jedzeniem to nie wiem czy jest sens taszczyć je ze sobą. Lepiej wziąć np. więcej wódki.

Mam nadzieję że lista pomogła. Jeśli nie, pomoże po prostu mi za rok. Siema!
